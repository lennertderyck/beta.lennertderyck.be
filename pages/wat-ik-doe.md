---
layout: page
titlebar: true
ft-image: ''
title: Wat ik doe
subTitle: Diensten
showCustomTitle: false
permalink: wat-ik-doe
add-to-menu: true
fullWidth: false
short-desc: De diensten die ik aanbied, zoals het ontwerpen van logo's, banners of
  omslagen, ...
customTitle: ''
pageWidgets: []

---
> Info over workshops en bijlessen!<a href="#workshops">meer over workshops</a> <a href="#bijlessen">meer over bijlessen</a>


Tot een aantal maanden geleden hield ik me vooral bezig met vormgeving voor drukwerk en digitale media (banners etc. voor social media en dergelijke).

Nu heb ik de stap gezet naar webdesign en -development.

### Diensten

##### Componenten

Zijn er bepaalde onderdelen op je website die wat opfrissing nodig hebben of niet goed werken? Of heb je een traag werkende site?

Je kan kiezen dat ik je voorzie van enkel het visual design, puur het ontwerp dus, of ik kan het ontwerp ook verder uitwerken en implementeren.

Enkele voorbeelden zijn de header, navigatie, footer, typografie, ...

Geen idee waar te beginnen, of hoor je gewoon graag eens wat ik je voor je kan betekenen? Je kan me altijd iets laten weten via de [contactpagina]().

##### Een blog of kleine site

Naast enkele kleine delen kan ik ook een blog voor je uitwerken of zelfs een (kleine) volledige site.

Hierbij maak ik gebruik van enkele gratis diensten die ik tot mijn beschikking heb zodat de kosten laag blijven, maar ik voorzie je van een uniek eindresultaat.

Enkele van deze diensten zijn:

* Eleventy of Jekyll
* Forestry
* Cloudinary
* Netlify
* Bootstrap
* ...

Ik leg wel graag de nadruk op kleinere websites aangezien de systemen eerder geschikt zijn voor kleinschaligere projecten waar content niet dynamisch geladen wordt (gepersonaliseerde content voor de gebruiker) of waar maar een kleiner aantal pagina's of posts bij worden aangemaakt.

Het is dus ideaal om je portfolio te tonen, voor bloggers of vloggers, persoonlijke websites, sites met een kleiner aantal bezoekers en meer ...

Enkele functionaliteiten:

* **Responsive** (goede weergave op mobiele apparaten)
* **Content managing**: Aanmaken en bewerken van berichten of pagina's zonder technische kennis
* **Collections**: een portfolio, personen binnen een organisatie of bedrijf, ...
* **Meldingen** die getoond kunnen worden bij het uitvoeren van een handeling of om de bezoeker op de hoogte te brengen van iets
* **Cookiebanner**, dit is vaak verplicht door de GDPR
* **Formulieren** zodat bezoekers contact kunnen opnemen en dergelijke

Natuurlijk is het niet mogelijk om hier alle functionaliteiten op te sommen maar dit zijn de meest voorkomende.

Heb je toch speciale verzoeken of ben je niet zeker wat je nodig hebt? Neem dan zeker [contact](/contact) met me op en we bespreken samen je opties!

##### Folders / boekjes / magazines

Je kan nog steeds bij me terecht voor drukwerk. Meer bepaald folders, boekjes en magazines. Eigenlijk alles wat uit meerdere pagina's bestaat en waar een bepaalde stijl doorheen het drukwerk moet lopen.

Voor meer informatie neem je best [contact](/contact) op.

##### Fotografie

Ik doe geen fotografie op aanvraag. Het is echter wel mogelijk dat ik zelf foto's neem voor een project.

> Mijn beste beelden kan je vinden op [Unsplash](https://unsplash.com/@lennertderyck) en zijn gratis te gebruiken, ook voor commerciÃ«le doeleinden zonder bronvermelding. Toch is het altijd leuk om credits te krijgen voor mijn werk :)

### Prijs

##### Op uurbasis

De totaalkost zal berekend worden op basis van gepresteerde uren. Het is mogelijk om een maximum budget voor te stellen waarbinnen gewerkt wordt.

##### Een vast budget

Je kan ook vragen dat er binnen een vooraf besproken budget gewerkt wordt, en afhankelijk van het budget, een aantal veranderingen kunnen doorgevoerd worden tijdens en na het uitvoeren.

Hou er rekening mee dat het budget afhankelijk is van de eisen die je als klant stelt.

Voor meer info omtrent de prijs van een project kan je altijd [contact opnemen.]()

### Workshops

De dag van vandaag is het internet niet meer weg te denken uit onze levens. Dagelijks gebruiken we het, zelfs zonder dat we het weten.

Ook het maken van websites en -applicaties heeft een hele weg afgelegd. Tegenwoordig kan je met heel beperkte kennis en middelen een site op poten zetten.

Helaas is de kennis hiervan beperkt tot de ontwikkelaars en de studenten die het onderwezen krijgen. En daar wil ik iets aan veranderen.

Sinds dit jaar geef ik ook workshops omtrent het opzetten van een website. De workshop is heel laagdrempelig waardoor er iedereen aan kan deelnemen. Ook het materiaal dat je er voor nodig hebt heeft vrijwel iedereen voor handen.

Daarbij kan je kiezen uit verschillende niveaus in het geval dat je graag van een uitdaging houdt of al voorkennis hebt.

Meerdere niveau's kunnen gegeven worden in een enkele workshop of gespreid over verschillende workshops of bepaalde onderdelen van een niveau kunnen weg gelaten worden.

**Faciliteiten workshops**

Het enige dat ik nodig heb is een **beamer** zodat ik goed instructies kan uitleggen.

Het enige dat deelnemers nodig hebben ...

* Een Windows (minstens [Windows 7](https://support.microsoft.com/nl-be/help/13443/windows-which-version-am-i-running)) of een Apple (minstens [macOs Yosemite](https://support.apple.com/nl-nl/HT210717)) computer (bij voorkeur per persoon die deelneemt)
* Microsoft [Visual Studio Code](https://code.visualstudio.com/) (gratis)

De vereisten zijn dus zeer laag.

##### Starter

**Tijd: een halve workshop**

Hier beginnen we met de basis van het web. We zien hoe je heel simpel een website schrijft zonder voorkennis.

Je leert hoe je tekst plaatst, afbeelding invoegt en kleuren toepast. Daarbij zie je ook hoe je kleuren en achtergrond toevoegt.

Als laatste leer je hoe je aan typografie doet en dus een lettertype kiest, lettergrootte aanpast en deze cursief of vet zet.

Items die aan bod komen:

* html
* css

##### Intermediate

**Tijd: een halve workshop**

Dit niveau kan samen gegeven worden met Starter.

Hier gaan we een stapje verder en ontdekken we nog meer mogelijkheden van de talen die je zag bij het starter-niveau. Daarnaast gaan leer je nog meer over het vormgeven van een site en hoe je zelf je site op het internet kan publiceren waarbij je ook zelf afbeeldingen en dergelijke online zet.

Items die aan bod komen:

* html
* css
* git / hosting

##### Advanced

**Tijd: 2 workshops**

Nu je een goede basis hebt en je zelf al een basis website op poten kan zetten gaan we nog wat verder.

Je leert hoe je nog complexere css kan schrijven op een simpelere manier, je zorgt dat je site responsive is (goed weergegeven op mobiele apparaten) en wanneer dit het geval is, je menu verborgen wordt onder een knop.

Daarbij leer je ook gebruik maken van een library waarmee je nog sneller en eenvoudiger goede websites leert maken.

Als laatste leer je 'echt' programmeren en maken we gebruik van JavaScript. Een taal die onder andere gebruikt wordt om websites interactief te maken.

Items die aan bod komen:

* sass / scss
* responsiveness
* hamburger menu's
* javascript
* bootstrap

##### Pro

**Tijd: 4 workshops**

De laatste stap is het gebruik maken van externe data en data leren weergeven op onze site; Je leert gebruik maken van formulieren zodat mensen je kunnen contacteren en om je site aan te passen.

Je ziet ook hoe je makkelijker verschillende pagina's aanmaakt zodat je niet telkens jezelf hoeft te herhalen bij het aanmaken ervan.

Items die aan bod komen

* api's
* data fetching
* content managing / static site generators (Jekyll)
* liquid
* formulieren

### Bijlessen

Ook bijlessen kunnen gegeven worden. Indien je moeite hebt op school of je wenst graag wat meer uitleg kan je ook contact opnemen om extra lessen te krijgen.

Ik hou de prijzen laag, zodat de bijlessen voor iedereen toegankelijk zijn.

##### Prijzen

**Arteveldehogeschool studenten**

* **Starter en Intermediate niveau** gratis
* **Advanced en Pro** 3 euro per uur

Een studentenkaart en e-mailadres van Arteveldehogeschool volstaan.

##### Andere studenten

* **Starter en Intermediate niveau** 3 euro per uur
* **Advanced en Pro** 4 euro per uur

Een studentenkaart en e-mailadres van je hogeschool of unief volstaan.

##### Niet-studenten

Niet studenten betalen voor alle lessen 4 euro per uur.