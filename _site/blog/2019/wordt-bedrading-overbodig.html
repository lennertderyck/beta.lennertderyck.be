<p><em>Dit artikel is afkomstig van een andere bron, en dient enkel als invulling.</em></p>

<p>In april vorig jaar lanceerde Ikea officieel de slimme ledverlichting Tradfri in ons land. Het gaat om kant-en klare sets die qua prijs toegankelijker zijn dan bijvoorbeeld de Hue-lampen van pionier Philips. Wij testen van Ikea de nieuwe ledlamp met kleurverlichting. Op het moment van schrijven was deze lamp nog niet terug te vinden op de Ikea-website.</p>

<p>De slimme ledlampen van Ikea kan je via een app of afstandsbediening draadloos bedienen waaronder aan- en uitschakelen, dimmen of het veranderen van kleur.</p>

<blockquote>
  <p>De slimme ledlampen van Ikea kan je via een app of afstandsbediening draadloos bedienen</p>
</blockquote>

<p>Het assortiment bestond initieel uit een ledlamp met afstandsbediening, maar ondertussen is het assortiment uitgebreid met heel wat andere producten zoals draadloze bewegingssensoren, schakelaars en zelfs volledige lichtpanelen voor inbouw in Ikea-meubels. Sinds kort zijn ook de eerste ledlampen die van kleur kunnen veranderen opgenomen in het aanbod van de meubelgigant.</p>

<p>We testen de set met ledlamp met kleurverlichting (met E27-lampvoet) en bijpassende dimmer. De dimmer (artikelnr. 703.389.51) is een ronde afstandsbediening waarmee je het licht kan dimmen. De kostprijs bedraagt 39,99 euro.</p>

<p>Met de afstandsbediening, die werkt op een knoopcelbatterij (levensduur 2 jaar), kan je maximaal tien ledlampen bedienen. Bij het gebruik van die remote gelden wel enkele beperkingen. Zo geldt de bediening voor alle gekoppelde lampen samen. Inschakelen moet meteen voor alle gegroepeerde lampen; idem voor dimmen. Wat kleuren of witte tinten betreft zijn er maximaal negen beschikbaar via de afstandsbediening.</p>

<p>Best handig: de afstandsbediening heeft een magnetisch voetstuk waarmee je hem makkelijk op een metalen oppervlak of wand aanbrengt.</p>

<h3 id="meer-mogelijkheden-met-hub-en-app">Meer mogelijkheden met hub en app</h3>

<p>Als je gebruik maakt van de app zijn de mogelijkheden een stuk uitgebreider. Daarvoor dien je wel eerst een centrale verbindingshub (artikelnr. 403.378.06 â€“ prijs 39,99 euro) aan te schaffen die je bedraad dient aan te sluiten op je router of switch. De hub zorgt voor een draadloze verbinding tussen de app en alle Tradfri-apparaten (maximaal 50) die je in huis wenst te bedienen.</p>

<p>Installatie is heel eenvoudig en in een mum van tijd geklaard. De grootste klus is het openknippen van de lastige plastic-verpakking. Dat kan beter Ikea!</p>
